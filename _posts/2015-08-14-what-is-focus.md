---
layout: post
title: Ролята на фокуса и концентрацията
description: Фокус не е филмът с участието на Уил Смит и Маргот Роби (който е страхотен и ако не сте гледали... гледайте го!). Той е нещо много по-фундаментално и първично.
language: bg
---

Фокус не е филмът с участието на Уил Смит и Маргот Роби (който е страхотен и ако не сте гледали... гледайте го!). Не са и номерата, които магьосниците правят, с надеждата да не разберете как. Фокусът е нещо много по-фундаментално и първично. Част от нас, която сякаш подтискаме и забравяме доста често.

Преди време си зададох въпросът "Какво е фокус?". В първия момент не можах да дам точен отговор. Започнах да търся и се натъкнах на това видео:

<iframe width="560" height="315" src="https://www.youtube.com/embed/S6G7NeIRfnk" frameborder="0" allowfullscreen></iframe>

Най-доброто 30-секундно обяснение на фокус, което съм чувал. Просто и гениално едновременно. Първия път, когато го намерих, го повторих поне 20 пъти. Сега го пуснах пак и го гледах още 10 пъти на replay. Истината е, че всеки разбира различно термина 'фокус', затова ще обесня какво аз разбирам под думата **фокус**.

Та, какво е фокусът за мен - това е онази сила, която те кара да станеш в 7 часа в неделния ден и да започнеш да работиш. Това е онази сила, която те кара да останеш до 2 часа през ноща, за да прочетеш и последният параграф от онази книга. Това е онази сила, която ни помага да бъдем "in the zone" и да бъдем в нея с часове. Това е онази сила, която показва най-доброто от теб!

## Как започна всичко

От доста години съм запален по изучаването на човека и неговата психология. Оказа се, че макар и доста различни един от друг, ние хората си приличаме много. Има една част от нас, която не може да скрие как се чувстваме, какво искаме на направим и как искаме да го направим... и това е тялото. Има цяла наука, която изучава тялото, маниерите, жестовете, държанието на човек. Не е трудно да се запалиш по това, когато разбереш какво силно оръжие е. Така и започнах да чета за езикът на човешкото тяло.

В една от статиите, която четях тогава, беше отделено доста голямо внимание на фокусът и концентрацията на човек. Оказа се, че фокусът е една от най-трудно контролираните кондиции на човек. Последва и въпросът "Защо?"

## Изгубени във фокуса

Човек губи фокус лесно. Елементарни неща, като телефонно обаждане, проверка на имейл, пускане на клипче, мога да изкарат човека от "зоната". Това е видимо при всички. Най-големият враг на фокуса обаче е **_мултитаскингът_**! За разлика от смартфоните ни, ние не сме пригодени да работим над много неща едновременно. Доказано е дори, че мултитаскингът ни прави глупави. Ако не вярвате, прочетете тази статия - [Multitasking Is Making You Stupid](http://www.inc.com/jessica-stillman/multitasking-is-making-you-stupid.html).

Ще ви дам още един пример, който чух от един developer, в един от неговете podcast-и - вземете лист хартия и напишете 3 думи (пр. яйце, кокошка, петел). Сега напишете същите 3 думи, но като пишете само по една буква от всяка дума (първо пишем първите букви на трите думите, след това вторите, след това третите и т.н). Вторият начин е много по-труден и бавен, отколкото първият. Ето това е чудесен пример, как влияе мултитаскинга върху нас.

## Мултитаскингът в работата на програмиста

Мултитаскингът е един от най-големите проблеми на програмистите в днешно време. Смяната на задачи и "подскачането" от един таск на друг, води до тотална загуба на фокус. Предполагам всеки го е изпитвал и знае за какво говоря. Но как може да се избегне?

Бях изправен пред същия проблем преди време и всячески търсех начини да се справя с липсата на концентрация и фокус. Тогава стигнах до прозрението:

![Mind Blown](http://www.reactiongifs.com/r/2013/10/tim-and-eric-mind-blown.gif)

> ## Фокусирай се над една задача и не започвай нищо ново, докато не преключиш старата!


Воден от тази психология, продуктивността ми се повиши с пъти, започнах да се чувствам по-добре, натоварването намаля. Ползите са много. Сега остава ти да откриеш твоите.
